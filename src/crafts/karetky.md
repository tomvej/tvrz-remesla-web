---
title: "Karetková tkanice"
display: true
showcase: 2
order: 4
images: ["karetky-1.jpg", "karetky-2.jpg"]
---
*Tkaní na karetkách je sice těžší než na hřebenu, ale ty vzory!*

Karetkované tkanice zvládli vyrobit už lidé v době železné před skoro třemi tisíci lety. Zkusíš to taky?
Budeš mít možnost vyrobit si buď opasek o délce až 150 cm nebo kratší tkanici, která jde použít jako náramek,
čelenka do vlasů nebo záložka do knihy.

Blok na výrobu opasku začíná v sobotu ráno. Počítej s tím, že je časově velmi náročný: strávíš na něm celý den
a pravděpodobně jej budeš muset dokončit doma. Drobnějším výrobkům se můžeš věnovat v sobotu odpoledne.

Jako materiál používáme akryl, pokud bys chtěl výrobek z jiného materiálu (pravá vlna), napiš nám.
Pokud máš vlastní sadu karetek, vem ji klidně s sebou. Pokud ne, počítáme s tím, že pokud to nestihneš
a budeš chtít ještě pokračovat, můžeš si je od nás zakoupit a celý návlek si odnést domů a dodělat.
