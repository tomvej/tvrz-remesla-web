---
title: "Nůž a pochva"
display: true
showcase: 3
order: 6
images: ["139-nuz.jpg", "189-nuz.jpg", "195-nuz.jpg", "160-nuz.jpg", "192-nuz.jpg", "141-nuz.jpg", "173-nuz.jpg"]
---
*Každý správný muž nosí nůž. Proč by ale nemohly i ženy?*

Vyrobíš si nůž finského typu s čepelí z uhlíkové ocele. Čepel dostaneš hotovou.

Rukojeť budeš mít dřevěnou (dle možností bukovou, jasanovou nebo březovou), montovanou technikou na trn lepením.
Po obrobení do požadovaného tvaru ji napustíš impregnací a vyleštíš.

Pochvu si vyrobíš koženou, volitelně s dřevěnou vložkou a se šitím buď vzadu (středověký nebo také finský styl) nebo na boku.
Výroba pochvy je v nabídce uvedena jako samostatný blok, pokud máš zájem nezapomeň si jej přihlásit.
Pro výrobu pochvy je potřeba mít hotový nůž buď ten, co si vyrobíš, nebo si můžes i donést svůj.

Prakticky všechny práce se provádí ručními nástroji (nůž, pilka, pilník, smirkový papír, …).

Rukojeť nože si můžeš dozdobit řezbou, rytinou nebo vyléváním cínem. Zdobení je časově náročné,
ve standardním řemeslném bloku bychom jej nestihli. Pokud máš zájem nůž zdobit, napiš nám to do přihlášky, ještě se s tebou domluvíme.

V současnosti nenabízíme nože, které by měly předlohy v historických pramenech, ale pokud nejezdíš living history, nemusíš se bát, že by ti nůž kazil kostým. Naopak!

